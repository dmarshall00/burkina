Nak imanin isimin Aroudeini Ismaghil.
Nak omosa, tawchetin Imajaghan win Bankilare Iguirer ad-innegmat.
Inta anaba Bankilare timos canton wa ehan dinneg Tera, sudset timirwen shamos km Tera as tillan I dolbel ihozin ghas Mali, eha department wan Tillaberi.
Anara, nak tewellemet achewalagh.
Imajagha wi immigrad-nan tewellemet set narabanda ad igmadagh.
Machan tewellemet wer-gegh arabanda ghas as aqqat echewel eytedem.
Ichewalan-tat kel azawagh, ghur Meninka, takka Adarenbukan, takka Tchinta (Tabaraden), har Abalak.
Amara issiwat, awa did ewayan sersan is tezzarat: Nak amosagh awedem iknan tara enissiwat hullen.
Inta a did-ewayan es guitar es tezzerat.
Guitar timos arat dagh aratan did tikfa tumast.
Inaayagh-as tumast-tin ad tiknat taara nissiwat, wa ezzaran awen.
Wan ichin as arat dagh aratan id ikfan tumast tin ad tikkis dat, id-ikfan tumast-tin, ad tigni alhaq-net, tigni aratan wi wertila.
Aratan-win dagh as guitar tessintaddu sir-san.
Awendagh a did ewayan is guitar ta togegh.
Timos arat dagh aratan ikna taara hullen, aregh ad-imalagh hullen tikma-nin, ad-imalagh aratan wi hannayagh wir nekna sir-imalagh aratan wi hannayagh illilnen tumasttin.
Saregh ad tiwiknan, inta ad di ewayan s adakal-in guitar a wataqqat.
Wan karad as inayagh ayitma ahantat Inaned dagh ittafan-tat.
Timos arat dagh aratan, timos tigitot sibilanan-hullen-tan tikfat ad abballanan fil ad aboutti izizgiran tumast-nasan.
Antadagh arat a fel ikkalagh guitar.
Amara, nak iman-nin ichghala degh Radiyo Fidelite fil tara-nin y-issiwat. 
Awa d eqqalan issuhagh-in amara, imosan arut s iziwetrigi nassan.
Issuhagh wi kataba, as tan kataba kundab arat igan dagh timuddur-tin, Innayagh igan dat timmudur-tin.
Har dati iga inta as dakkalagh assahagh.
Iktibaq-qay, igmiyaq-es amara immik was did za wiyagh assak, ad agagh imisli dizzassan arat wen ad-asu igraz-i, inta as tagga issuhagh-in.
Awendagh as ad tiniyam dagh issuhagh-in, Tinniyan issahagh wa igegh y amidinin, sinnegh. 
Amidi-nin alis awa der iknegh animira, niddew dagh timmuddurt nanagh, dagh issuhagh-iman-nes, alwaq-kul niddew.
Titaggu issuhagh, har izil di as d affaw wir tilla.
Igmad-i tikkol tay tamattant.
I dassi awen hullen-hullen.
Amara abi du a wa d-issinnittifa dir-is.
Dizzefan a dir-is annatafagh, har as tiktegh ad igmiyagh ad iktibagh assak fall-as.
Fel atay kutagh har kuk.
Inta a fel igegh assak wan "Amidinin."
Kay tiglegh kay teglegh har kuk.
Wir did toyyegh ar inizgam.
Imosan dagh, illan tay dagh issuhagh aggotnen, 
Igegh fil iddeqqalnen tinifas igegh dagh timuddurt-in, Sanayagh ichitawen-nin igganat dat-I, I das nat-I.
Awen dagh a fil did eway, inizgum-in a tanat iktibagh. 
Taqqil tanifust agaqqat amaro assak.
Inta da dagh immik was taggagh I issuhagh-in. 
Immik was tan kan-nagh dagh timuddurt-in, aregh as alwaq kul id igegh issahagh a d eqqil-as arat awa, Sas das tislegh ad tilmidagh-as arat awa igan dagh timuddurt-in, Innayagh nak iman-nin, as tufat ehamnich kay iman-nak ad egu dagh timmuddurt-nak.
Adas tagagh esaway, dagh a di a fil tay igegh dagh assahagh fil ad tagagh awen kay dagh.
Tagagh esaway-y-awen.
Intada dagh immik was aregh a kawan s issigragh, immik was taggagh issuhagh-in.